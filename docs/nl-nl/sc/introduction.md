# NEO Smart Contract Introductie

## Wat is een Smart Contract?

Een smart contract is een reeks afspraken die zijn vastgelegd in digitale vorm, inclusief de overeenkomst hoe de deelnemers aan dit contract deze afspraken zullen vervullen. Blockchaintechnologie dient hierbij als een gedecentraliseerd, betrouwbaar en niet-bemoeiend systeem; eigenschappen die essentieel zijn voor smart contracts. Het feit dat smart contracts zo goed passen bij blockchaintechnologie is een van de belangrijkste eigenschappen van een blockchain, en de reden dat blockchains als revolutionair worden gezien. Het gebruik van smart contracts vergroot de efficiëntie van de maatschappij.

## Wat zijn de kenmerken van NEO Smart Contracts?

Een NEO Smart Contract 2.0 omvat de volgende kenmerken: zekerheid, hooggraads functioneren en uitbreidingsmogelijkheden. De contracttypen die hieronder vallen zijn onder andere: validatiecontracten, functiecontracten en applicatiecontracten.

NEO gebruikt het lichtgewicht NeoVM (NEO Virtual Machine) als smart contract uitvoerplatform, bedoeld om de prestaties van smart contracts te optimaliseren. Het start snel op en verbruikt slechts een kleine hoeveelheid middelen om smart contracts uit te voeren. Het statisch compilen en cachen van hotspot-contracten kan significant verbeterd worden door JIT(live)-compilertechnologie. Bij het opzetten van de NeoVM wordt een reeks cryptografische instructies gegeven om de uitvoering van cryptografische algoritmes in smart contracts zo efficiënt mogelijk te laten verlopen. Hiernaast maken instructies voor datamanipulatie het mogelijk om direct arrays en complexe datastructuren te ondersteunen. Alle bovenstaande kenmerken zorgen ervoor dat het presteren van NEO Smart Contract 2.0 optimaal is.

NEO Smart Contract 2.0 maakt het mogelijk om projecten uitbreidingsmogelijkheden te geven door middel van hoge concurrency en dynamische partitionering, gecombineerd met een laag-coupling ontwerp. De laag-coupling contractprocedure wordt uitgevoerd in een virtuele machine (NeoVM) en communiceert met de buitenwereld d.m.v. een interactieve serverlaag. Hierdoor kunnen de meeste verbeteringen en aanvullingen van smart contract functies behaald worden door simpele API's van de interactieve serverlaag.

## Schrijf Smart Contracts in elke programmeertaal

Vergeleken met Ethereum is het programmeren van NEO Smart Contract 2.0 intuïtiever: in tegenstelling tot de originele Solidity programmeertaal in Ethereum kan een NEO smart contract worden geschreven in bijna elke geavanceerde programmeertaal. De eerste talen die worden ondersteund ​​zijn C#, VB.Net, F#, Java en Kotlin. NEO biedt compilers en plug-ins voor deze talen, welke de geavanceerde programmeertalen omzetten in instructies die compatibel zijn met NeoVM. De eerste compiler zal voor MSIL (Microsoft intermediate language) zijn, zodat vrijwel elk type .Net-taal gelijk ondersteund zal zijn, evenals elke taal die direct kan worden vertaald naar MSIL.

De talen die op dit moment worden ondersteund, zijn:

1) C#, VB.Net, F#
2) Java, Kotlin

De talen die op de planning staan om ondersteuning te krijgen, zijn:

1) C, C++, Golang
2) Python, JavaScript

Met ondersteuning voor meerdere programmeertalen kan meer dan 90% van de ontwikkelaars direct deelnemen aan het ontwikkelen van een NEO smart contract, zonder dat hiervoor een nieuwe programmeertaal geleerd hoeft te worden. Het kan zelfs mogelijk zijn al in werking zijnde code van bedrijven direct in te voeren in de blockchian. Door deze functionaliteit denken wij dat de populariteit van NEO sterk zal toenemen.

Hiernaast kan het lastig zijn om smart contracts te debuggen en testen bij gebrek aan hulpmiddelen of duidelijke instructies. Bij NEO wordt echter significante hulp geboden voor debuggen in de NeoVM, waardoor het ontwikkelen van NEO Smart Contract 2.0 makkelijker en sneller verloopt. Voor TestNet GAS kunt u contact opnemen met mede-ontwikkelaars; dit wordt graag afgestaan om te helpen bij de ontwikkeling.
